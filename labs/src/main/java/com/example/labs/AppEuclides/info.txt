Zadanie: implementacja algorytmu Euklidesa
Przed Tobą wyzwanie, które zawiera w sobie poznane dotąd elementy.
Nie jest to zwykłe zadanie, ponieważ jest złożone z kilku etapów.
To wyzwanie polega na implementacji algorytmu Euklidesa.
Pewnie już znasz ten algorytm, a jeżeli nie, to koniecznie zapoznaj się z jego opisem.
Definicja algorytmu EuklidesaAlgorytm Euklidesa jest szybkim sposobem obliczania największego wspólnego dzielnika (NWD)
dwóch, zwłaszcza dużych liczb całkowitych.
Działanie w uproszczeniu: odejmujemy liczbę mniejszą od większej, następnie tę różnicę odejmujemy od liczby mniejszej.
Powtarzamy to aż obie liczby staną się równe. Ta ostatnia wartość to nasz szukany wspólny dzielnik.
Dodatkowo w rozwiązaniu możmy zastosować dwie drogi: z użyciem odejmowania lub dzielenia z resztą.
Poniżej wyjaśniamy to konkretnie. Wyzwanie może wydawać się trudne na samym początku, ale jest to
naprawdę prosty program. Podzielimy implementację tego programu na konkretne etapy, co pozwoli nam na
spojrzenie na nie w prosty sposób. Skupmy się na wykorzystaniu odejmowania. Aby wykonać poprawnie to
zadanie potrzebne będzie wykorzystanie poniższych instrukcji języka Java: while,if-else,System.out.println().
Rozpocznij swój program w edytorze udostępnionym przez Kodillę, aby mieć wszystko gotowe przed implementacją.
Pierwszym krokiem do utworzenia programu powinna być deklaracja zmiennych. Wiemy, że algorytm operuje na 2 zmiennych,
dla których szuka dzielnika, wiemy też, że liczby są liczbami całkowitymi. Stwórz i przypisz im domyślne wartości.
Kolejnym krokiem jest utworzenie pętli while, która będzie trwać do końca znalezienia wspólnego dzielnika 2 zmiennych.
Wewnątrz pętli while należy skorzystać z warunku if i else oraz operatora -=.
Dzięki temu nasz program wykona działanie a = a - b, czyli pomniejszy wartość a o wartość b i przypisze
ją do zmiennej a: a -= b;
Wykonując te trzy kroki i implementując odpowiednio logikę, jesteś w stanie zaimplementować algorytm Euklidesa.
Swój kod skompiluj i prześlij do Mentora. Powodzenia! Użycie modulo Dla treningu możesz też spróbować użycia
reszty z dzielenia. Aby obliczyć NWD(a, b) drugim sposobem, wykonujemy kolejno następujące kroki:
Dzielimy z resztą liczbę a przez liczbę b.Jeżeli reszta = 0, to NWD(a,b)=b.
Jeżeli reszta !=0, to przypisujemy liczbie a wartość liczby b, a liczbie b wartość otrzymanej reszty.
Następnie wykonujemy ponownie punkt 1
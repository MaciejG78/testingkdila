Zadanie: gra w papier, kamień, nożyce
Zapewne znasz zasady tej gry, ale na wszelki wypadek je przypomnimy:
Zasady gry
•	jest to gra dla dwóch graczy,
•	runda gry polega na równoczesnym zagraniu przez obu graczy jednego z ruchów, tj. kamienia, papieru lub nożyc,
•	remis następuje w przypadku zagrania tego samego ruchu przez obu graczy,
•	zwycięstwo następuje w przypadku wykonania ruchu bijącego przeciwnika, wedle schematu:
o	kamień zgniata nożyce,
o	nożyce tną papier,
o	papier przykrywa kamień,
o	po zakończeniu rundy rozpoczyna się kolejną, aż do osiągnięcia ustalonej liczby wygranych rund przez jednego z graczy.
•	w tym przypadku zagranie nie będzie równoczesne, ponieważ człowiek będzie jako pierwszy wybierał swój ruch.

Obsługa gry
Twoim zadaniem jest napisanie tej gry w Javie. Ma ona być obsługiwana za pomocą klawiatury:
•	w momencie uruchomienia programu użytkownik powinien zostać zapytany o imię oraz liczbę wygranych rund, po których następuje zwycięstwo,
•	następnie powinna zostać wyświetlona informacja dot. klawiszy służących do obsługi gry:
o	klawisz 1 – zagranie "kamień",
o	klawisz 2 – zagranie "papier",
o	klawisz 3 – zagranie "nożyce",
o	klawisz x – zakończenie gry poprzedzone pytaniem "Czy na pewno zakończyć grę?",
o	klawisz n – uruchomienie gry od nowa poprzedzone pytaniem "Czy na pewno zakończyć aktualną grę?",
•	po tej informacji rozpoczyna się pierwsza runda, czyli:
o	wyświetlony jest komunikat z prośbą o wykonanie ruchu,
o	po wciśnięciu klawisza 1-3 zostaje wylosowany ruch komputera,
o	wyświetla się komunikat o wykonanych ruchach graczy, wyniku rundy i bieżącym wyniku gry (liczby wygranych rund),
o	rozpoczyna się kolejna runda,
•	po osiągnięciu podanej na początku liczby wygranych przez któregoś z graczy (użytkownika lub komputer), wyświetla się komunikat podsumowujący grę (wynik i kto wygrał) oraz wybór pomiędzy zakończeniem gry (klawisz x) i rozpoczęciem nowej gry (klawisz n).
Jak się do tego zabrać?
Utwórz sobie w projekcie kodilla-course nowy moduł (typu "Gradle" -> "Java") o nazwie kodilla-rps (rps to skrót od rock-paper-scissors). Utwórz w nim strukturę katalogów src/main/java oraz src/test/java. Stwórz pakiet com.kodilla.rps, a w nim klasę RpsRunner zawierającą metodę main(String[] args).
Do odczytu danych z klawiatury możesz skorzystać z klasy Scanner, której dokumentację możesz znaleźć tutaj.
Do wykonania programu użyj pętli while (!end), gdzie zmienna boolean end inicjalnie ustawiona będzie na wartość false.
Pamiętaj, aby zastosować podejście obiektowe – gra powinna być obiektem posiadającym metody oraz właściwości.
